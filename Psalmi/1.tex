\begin{psalmus}
    \pars{Psalmus 1}

    \y{B}{eátus} vir, qui non ábiit in consílio impiórum, et in via peccatórum non stetit, * et in cáthedra pestiléntiæ non sedit:

    Sed in lege Dómini volúntas ejus, * et in lege ejus meditábitur die ac nocte.

    Et erit tamquam lignum, quod plantátum est secus decúrsus aquárum, * quod fructum suum dabit in témpore suo:

    Et fólium ejus non défluet: * et ómnia quæcúmque fáciet, prosperabúntur.

    Non sic ímpii, non sic: * sed tamquam pulvis, quem proícit ventus a fácie terræ.

    Ídeo non resúrgent ímpii in judício: * neque peccatóres in concílio justórum.

    Quóniam novit Dóminus vjam justórum: * et iter impiórum períbit.

\end{psalmus}
