\begin{psalmus}
    \pars{Psalmus 4}

    \y{C}{um} invocárem exaudívit me Deus justítiæ meæ: * in tribulatióne dilatásti mihi.

    Miserére mei, * et exáudi oratiónem meam.

    Fílii hóminum, úsquequo gravi corde? * ut quid dilígitis vanitátem, et quǽritis mendácium?

    Et scitóte quóniam mirificávit Dóminus sanctum suum: * Dóminus exáudiet me cum clamávero ad eum.

    Irascímini, et nolíte peccáre: \f quæ dícitis in córdibus vestris, * in cubílibus vestris compungímini.

    Sacrificáte sacrifícium justítiæ, \f et speráte in Dómino. * Multi dicunt: Quis osténdit nobis bona?

    Signátum est super nos lumen vultus tui, Dómine: * dedísti lætítiam in corde meo.

    A fructu fruménti, vini, et ólei sui * multiplicáti sunt.

    In pace in idípsum * dórmjam, et requiéscam;

    Quóniam tu, Dómine, singuláriter in spe * constituísti me.

\end{psalmus}
